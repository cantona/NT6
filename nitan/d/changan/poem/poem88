杜甫：哀江頭

少陵野老吞生哭  春日潛行曲江曲  
江頭宮殿鎖千門  細柳新蒲為誰綠  
憶昔霓旌下南苑  苑中景物生顏色  
昭陽殿裡第一人  同輦隨君侍君側  
輦前才人帶弓箭  白馬嚼嚙黃金勒  
翻身向天仰射雲  一箭正墜雙飛翼  
明眸皓齒今何在  血污遊魂歸不得  
清渭東流劍閣深  去住彼此無消息  
人生有情淚沾臆  江水江花豈終極  
黃昏胡騎塵滿城  欲往城南望城北  
