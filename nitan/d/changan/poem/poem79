李白：蜀道難

噫吁戲  危乎高哉  
蜀道之難難於上青天  
蠶叢及魚鳧  開國何茫然  
爾來四萬八千歲  始與秦塞通人煙  
西當太白有鳥道  可以橫絕峨眉巔  
地崩山摧壯士死  然後天梯石棧方鈎連  
上有六龍回日之高標  下有衝波逆折之回川  
黃鶴之飛尚不得  猿猱欲度愁攀援  
青泥何盤盤  百步九折縈巖巒  
捫參歷井仰脅息  以手撫膺坐長歎  
問君西遊何時還  畏途□（繁體“讒”換山旁）巖不可攀  
但見悲鳥號古木  雄飛雌從繞林間  
又聞子規啼  夜月愁空山  
蜀道之難難於上青天  使人聽此凋朱顏  
連峯去天不盈尺  枯鬆倒掛倚絕壁  
飛湍瀑流爭喧［兀豕］  冰崖轉石萬壑雷  
其險也如此  
嗟爾遠道之人  胡為乎來哉  
劍閣崢嶸而崔嵬  
一夫當關  萬夫莫開  
所守或匪親  化為狼與豺  
朝避猛虎  夕避長蛇  
磨牙吮血  殺人如麻  
錦城雖雲樂  不如早還家  
蜀道之難難於上青天  側身西望常諮嗟  
