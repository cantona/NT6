岑參：輪台歌奉送封大夫出師西征

輪台城頭夜吹角  輪台城北旄頭落  
羽書昨夜過渠黎  單于已在金山西  
戍樓西望煙塵黑  漢兵屯在輪台北  
上將擁旄西出徵  平明吹笛大軍行  
四邊伐鼓雪海湧  三軍大呼陰山動  
虜塞兵氣連雲屯  戰場白骨纏草根  
劍河風急雪片闊  沙口石凍馬蹄脱  
亞相勤王甘苦辛  誓將報主靜邊塵  
古來青史誰不見  今見功名勝古人  
