                          棋經論

    夫弈棋者，要專心絕慮靜算，待敵坦然無喜怒掛懷。大抵一局之
中，千變萬化。如車前馬後，發炮逐卒；如電掣雷轟，炮輔卒行，逼
近士象，如狼奔虎躍。順手炮，先要車活；列手炮，補士要牢；士角
炮，急使車衝；當頭炮，車橫將路；破象局，中心進卒；解馬局，車
炮先行；巡河車，趕子有功；歸心炮，破象得法；轆轤炮，抵敵最妙；
重疊車，兑子偏宜；馬飛過角，車便巡河。未得路莫離本位，已得勢
便可爭先。鴛鴦馬，內顧保塞，騎河炮，河岸攔車；騎河車，禁子得
力；兩肋車，助卒過河；正補士，等他車路；背士將，悸炮來攻。我
勢弱勿輕進，彼勢強棄便攻。棄子須要得先；捉子莫要輸手。急趕將
有後着可行；慢入悻無內子宜動。士象全或可求和，士象虧兑他車卒；
算隱着要成殺局，使急着恐悻不免。得先時，切忌着忙；輸車時，還
叫心定。子力猛，局中尋勝；子力寬，即便尋和。學者詳察斯言可為
國手矣。